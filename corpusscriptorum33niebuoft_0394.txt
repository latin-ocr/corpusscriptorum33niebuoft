350 LUITPRANDI LEGATIO

post quatriduum me iussit adire. Sederunt cum eo ad discepta-
tionem vestram , secundum eorum traditionem, sapientissimi
viri, Attico pollentes eloquio, Basilius Parakimomenos, ²⁸) Proto
a secretis, Protovestiarius‚ et duo magistri, quorum hoc fuit
narrationis initium: quid causae sit, quare te huc fatigasti, fra-
ter, edissere. Quibus cum parentelae gratia, quae esset occasio
infinitae pacis, edicerem, inquiunt: inaudita res est, ut Por-
phyrogensti, Porphyrogenita, hoc est, in purpura nati filia, in
purpura nata, gentibus misceatur3 'verum quia tam excellentem
Brem petitis, si datis quod decet, accipietis quod libet 3 Raven—
nam scilicet‚ et Romam cum his omnibus continuatis, quae ab
his sunt usque ad nos. Si vero amicitiam absque parentela de- ⁵
sideratis, Romam liberam esse Dominus tuus permittat: Princi-
pes autem, Capuanum scilicet, et Beneventanum Sancti nostri
Imperii olim servos, nunc rebelles, servituti pristinae tradat.
Quibus, Dominum meum, inquam, potentiores habere Schlavos
Petro Bulgarorum Rege, qui Christophori Imperatoris filiam in ·
coniugium duxit etiam ipsi non ignoratis, Sed Christophorus, aiunt,
non Porphyrogenitus fuit. Roma vero, inquam, quam ¹vos libe-
ram esse velle perstrepitis cui servit? cui tributa persolvit?
CNonne prius meretricibus serviebat? et vobis dormientibus, im-
mo non valentibus, Dominus meus Imperator Augustus a tam
turpi servitute liberavit? Constantinus Imperator Augustus , qui
hanc ex suo nomine condidit civitatem, Sanctae Apostolicae Ro-
manae Ecclesiae, ut erat Kosmocrator, multa donaria eontulit
non in Italia solum, sed in omnibus pene occidentalibus Regnis,
nec¹ non de Orientalibus atque Meridianis, Graecia scilicet, Iu-
dea, Perside, Mesopotamia, Babylonia, Aegypto, Libya, ut
ipsius testantur privilegia, quae penes nos sunt. Sane quidquid
in Italia, sed in saxonia, Baioaria ‚ omnibus Domini mei Regnis
Dest, quod ad Apostolorum Beatorum Ecclesiam respicit, San-
ctissimorum Apostolorum Vicario contulit. Et si est, ut Domi·-
nus meus ex his omnibus civitates, villas, milites, aut fami-
liam obtineat, Deum negavi. Cur Imperator vero non itidem
facit, ut ea, quae suis insunt Regnis, Apostolorum Ecclesiae
reddat, et per laborem, atque munificentiam Domini mei ditem,

18. Id 'est casemari-us. Gan.

