xxvm C. Β. HASn

vecta undique repeterentur, accidit ut inter Codices in urbem
reportandos esset Vaticanus No. 163. illam ipsam Iulii Pollucis
historiam complectens. Ibi cum intellexissent procuratores Sum-
mi Pontificis‚ me in conficiendis notis hoc Codice aegre cariturum,
perhumaniter negaverunt se commissuros, ut a se studiis meis
obesset quicquam, permiseruntque, ut usque ad editionem, libri is
Codex Parisiis remaneret. Quocirca maximas gratias et ago et ha-
beo Viro reverendo atque ill. Marino Marini, ab intimo cubiculo
Summi Pontificis‚ et archivi Apostoliei Vaticani Praefecto, cuius
in hoc negotio eximia studiique plena officia erga me exstiterunt..
Quod autem eiusmodi notionum historicarum ne sic quidem in
hoc Tomo permagna est accessio facta, non hercle penuriae Bi-
bliothecae nostrae, sed paucitati annorum, quorum gesta tradit
Leo (vide supra VIII. A.)‚ tribui id velim. Ad Psellum, anno-
rum prope centum (975 - 1060) memoriam persecutum, plurima
eiusmodi inedita subiungere me posse spero, quibus vel stabili-
tur, vel emendatur, vel ratione multiplici amplificatur eius nar-

ratio.

XIV. Atenim non me fugiebat, etiam ¹²¹3 cumulate officio meo
hoc duplici nomine satisfacerem, «tamen fore ut sic neque ad lit-
terarum Graecarum neque ad historiae studiosos ita multos mei
officii utilitas pertineret. Nam, cum omnino in studiis nostris,
Graecis dieo , non sit maxima copia eorum qui, via trita relicta,

P. xvm interiores scrutentur ac reconditas litteras , tum vero ex iis ipsis
exquisite doctis quotus quisque est, qui lectionem scriptoris By.
zantini ad subtiliorem cognitionem linguae quicquam conferre pu-
tet? Historici autem homines paene omnes vel ad veterum illo-
rum prorsus antiquorum divinam memoriam, vel ad res nostra
patrumque memoria aut subtilius et temperantius, aut splendide
ac mirabiliter gestas, vel certe ad origines populorum hodie vi-
gentium illustrandas, cura omni studioque rapiuntur: pauci,
iique ipsi invitius aut fastidiosius ‚ annales excutiunt senescentis
imperii ac ruituri. Quapropter per notas obtinere volui, ut
paulo latius mea opera pateret, ad eosque item pertineret ‚' qui
alieniores sint a rebus Byzantinis: ideoque de significatione vo·-
cum nondum satis definita parumve intellecta uberius passim dis· -
putavi in notis et fusius. Qua in re saepius scriptorum Attico-

 

